<!doctype html>
<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Bátornyuszi és a világ legszomorúbb embere</title>
    <link rel="stylesheet" type="text/css" href="http://fonts.googleapis.com/css?family=Roboto">
    <link rel="stylesheet" href="style.css">
    <link rel="shortcut icon" type="image/x-icon" href="icon.ico">
    <script type="text/javascript">
        (function(i,s,o,g,r,a,m){i['GoogleAnalyticsObject']=r;i[r]=i[r]||function(){
        (i[r].q=i[r].q||[]).push(arguments)},i[r].l=1*new Date();a=s.createElement(o),
        m=s.getElementsByTagName(o)[0];a.async=1;a.src=g;m.parentNode.insertBefore(a,m)
        })(window,document,'script','//www.google-analytics.com/analytics.js','ga');
        ga('create', 'UA-81808790-1', 'auto');
        ga('send', 'pageview');
    </script>
    <script src="js/jquery.min.js">
    </script>
    <script type='application/javascript'>
      /* Needed for iPhone, iPad:  */
      document.addEventListener("touchstart", function() {}, false);
      /* Customizing the menu: */
      $(document).ready(function() {
        /* To toggle the menu on mobiles:  */
        $('nav').slideUp(300);
        $('#dropdown_bar').click(function() {
          $('nav').slideToggle(300);
        });
        /* Disable the button of the current page */
        try {
          var toDisable = location.pathname.substring(location.pathname.lastIndexOf("/") + 1);
          toDisable = toDisable === "" ? 'index.html' : toDisable;
          var Obj = document.getElementById(toDisable);
          if (Obj) {
            var btn = $(Obj);
            btn.addClass('button_disabled');
            btn.children().addClass('button_disabled')
          }
        }
        catch(err) { }
        /* Set the contact address */
        var s0 = 'hu'; var s1 = 'batornyuszi'; var s2 = '\u002e';
        var s3 = 'info'; var s4 = '\u0040'; var s5 = 'mailto:'
        $("#contact_info").attr('href', s5 + s3 + s4 + s1 + s2 + s0);
      });
    </script>
</head>
<body>
      <div id="dropdown_bar">
        <div>Menü</div>
      </div>
      <nav role="navigation">
        <div class="menubar">
            
            <div class="menuitem" id="index.html">
  <a href="index.html">Mesék</a>
</div>
<div class="menuitem" id="author.html">
  <a href="author.html">Szerző</a>
</div>
<div class="menuitem" id="illustrator.html">
  <a href="illustrator.html">Illusztrátor</a>
</div>
            
            <div id="spring">
            </div>
            
            <div class="menuitem">
              <a href="#" id="contact_info">@</a>
            </div>
            
            <div class="menuitem">
              <a href="http://www.facebook.com/batornyuszi">Facebook</a>
            </div>
            
        </div>
      </nav>

    <div id="content_wrapper">

      <div id="left_image"></div>

      <article id="content" role="main">

        <h4>Bátornyuszi és a világ legszomorúbb embere</h4>
<p>Volt egyszer egy gyönyörű rét, és körülötte egy hatalmas, sűrű erdő.</p>
<p>Ezen a réten és ebben az erdőben élt egy csapat nyuszi.
Pontosan százan voltak.</p>
<p>A százból kilencvenkilenc szokásos, sima, átlagos nyuszi volt.</p>
<p>De a századik – különleges volt. Mert ő bátor volt.
Így is hívták: Bátornyuszi.</p>
<p>Egy nyári délután Bátornyuszi gyógynövényeket gyűjtött egy csúnyán megfázott nyuszibarátjának, mikor az erdei ösvényen felfedezett egy alakot, amely közeledett felé.</p>
<p>Egy ember volt. Varázslóköpenyt hordott, lassan haladt az ösvényen Bátornyuszi felé, de nem vette őt észre. Háta hajlott volt, és az arca oly szomorú, hogy még a mindig vidám erdei tündérek is sírva fakadtak volna a láttán.
Kétségkívül a világ legszomorúbb embere volt.</p>
<p>-Hát veled meg mi történt? Miért vagy ilyen szomorú? – szólította meg Bátornyuszi a varázslót.</p>
<p>-Ó, ne is kérdezd! – sóhajtott amaz. - Elküldtek. Megöregedtem... varázserőm kimerült... már a legegyszerűbb varázslatokra sem vagyok képes... a hercegemnek már semmi hasznára nem vagyok – panaszolta a varázsló, és – ha ez egyáltalán lehetséges – még szomorúbb lett egy picit.</p>
<p>-Ne lógasd az orrod! – próbálta Bátornyuszi vigasztalni. - Biztos van olyan varázslat, amit meg tudsz meg csinálni.</p>
<p>-Nincs, egyetlen egy sem! Nézd csak! Például egy zsugorító varázslat. Nemrég meg gyerekjáték volt számomra. Most pedig...</p>
<p>A varázsló elővette díszes varázspálcáját, rámutatott egy virágra és elmormogott egy varázsigét. A virág azonban egyáltalán nem zsugorodott össze, épp ellenkezőleg, nőni kezdett; végül akkora lett, mint egy fa. Egy közelben lévő méhecske először ijedten nézte a növekedést, majd nagy örömmel vetette rá magát az óriásvirágra, hogy aztán gyorsan elrepüljön, szólni a többi méhecskének.</p>
<p>-Vagy egy színváltoztató varázslat - most egy kőre mutatott a pálcájával, és elmondta a varázsigét. A kő mégis ugyanolyan színű maradt, elkezdett viszont összevissza ugrálni, mint egy szöcske, és közben  gágogni, mint egy lúd.</p>
<p>-Gá, gá, gá! – és a szürke kő elugrált.</p>
<p>-Látod? – kérdezte a varázsló borúsan - semmi sem sikerül már énnekem.</p>
<p>-Hmm – mondta Bátornyuszi, akinek most már semmi vigasztaló nem jutott eszébe - azt mondtad, elküldtek.</p>
<p>-így van. Hosszú évekig a hercegem varázslója voltam. Nem messze innen van a vára, egy város közepén. Az erdő széléről látszanak a város falai.</p>
<p>Bátornyuszi ismerte ezeket a falakat látásból, bár a városban még sohasem járt.</p>
<p>-Sok feladatom volt – folytatta a varázsló - közéjük tartozott a herceg megborotválása minden reggel a megfelelő varázslattal. Ez hosszú évekig jól működött, hiszen nem nehéz a varázslat. De két nappal ezelőtt furcsa dolog történt. Hercegem szakálla nem tűnt el a varázslatom után, hanem ellenkezőleg, szörnyű sebességgel nőni kezdett. Csak nőtt és nőtt, és délre már hatalmas körszakálla volt. Egy napra rá a szakálla már a hasáig ért. Újra megpróbálkoztam a borotváló varázslattal, de csak vörösre változott a színe, és nőtt tovább. Más varázslatok sem akartak mar sikerülni, számtalan varázsbalesetem volt a varázslaboratóriumomban.
Ma reggelre hercegem szakálla már olyan hosszú volt, hogy két szolgának kellett hordoznia. Mikor újra megpróbálkoztam a borotváló varázslattal, megint nem tűnt el a szakálla... hanem.... hanem apró madárkák jelentek meg a szakállában és csivitelni kezdtek. Ekkor szörnyű haragra gerjedt hercegem, kidobott a palotájából, és meghagyta, hagyjam el a várost örökre.</p>
<p>-És most mihez kezdesz? – kérdezte Bátornyuszi.</p>
<p>-Fogalmam sincs – válaszolta a varázsló.</p>
<p>-Akkor gyere el hozzánk nyuszikhoz, egy gyönyörű réten lakunk, és adunk neked szívesen finom salátát és répát.</p>
<p>A varázsló valójában nemigen szerette a salátát és a répát, mégis, napok óta először érzett némi örömöt.</p>
<p>A többi nyuszi kezdetben tartott a varázslótól, de Bátornyuszi meggyőzte őket, hogy nem bánt senkit, így végül üdvözölték, adtak neki vacsorát, és készítettek neki meleg avarból puha ágyat. A varázsló hamar elaludt és hangos horkolásának zaja töltötte be a rétet. Miközben a varázsló aludt, Bátornyuszi elhatározta, megpróbál neki segíteni.</p>
<p><img alt="images/002_1.jpg" src="images/002_1.jpg"></p>
<p>A város valóban nem volt messze, viszont magas fallal volt körülvéve, amin csupán egyetlen bejárat volt; ezt pedig páncélinges, kardos katonák őrizték. Bátornyuszi elébük állt és bebocsáttatást kért, ám az őrök nem engedték be.</p>
<p>-Nyulaknak itt semmi keresnivalójuk!</p>
<p>Mit volt mit tenni, Bátornyuszi visszament a rétre és egész éjjel azon gondolkozott, hogyan lehetne a városba jutni. Reggel aztán megkérte a többi nyuszit, segítsenek egy alagutat ásni. Így a száz nyuszi azon a napon megásta a leghosszabb nyuszialagutat, amit a világ valaha látott. Estére készen is lett, és amikor besötétedett, Bátornyuszi leereszkedett a járatba, és futott, amíg meg nem érkezett a másik végén.</p>
<p>Ott óvatosan kidugta a fejét, és látta, hogy valóban a városban van, éppen a herceg palotája mellett. Gyorsan kiugrott a járatból, és óvatosan, hogy senki meg ne lássa, beosont a gyönyörű palotába.</p>
<p>Mindenhol csak arany és gyémánt. Bátornyuszi a trónterem felé vette az irányt; a herceggel akart beszelni. A trónteremben viszont éppen ünnepség zajlott, és ahogy Bátornyuszi hegyezte a fülét, világossá vált számára, hogy a herceg éppen egy új varázslót vesz fel.</p>
<p>A hercegnek már nem volt szakálla. Az új varázslóhoz fordult, és így szólt:</p>
<p>-Micsoda szerencse, kedves varázsló, hogy éppen ma keveredtél városunkba. Régi varázslóm sajnos elvesztette varázserejét, semmilyen varázslata nem sikerül mar, el kellett bocsájtanom. Mostantól te leszel az en varázslóm.</p>
<p>-Furcsa egy véletlen - gondolta magában Bátornyuszi - hogy éppen ma jelentkezik egy új varázsló.</p>
<p>Az ünnepség végén titokban követte az új varázslót a szobájába, ott pedig bebújt egy szekrénybe. Nem is kellett sokáig várnia, míg az új varázsló hangosan dicsekedni kezdett:</p>
<p>-Végre, végre, sikerült! Eltűnt a régi varázsló, és én léptem a helyébe! Működött a tervem! Az a szánni való öreg varázsló... valószínűleg még mindig nem tudja, miért mond csődöt minden varázslata - és gonoszul nevetett. </p>
<p>-Talán nem hallott még az én különleges varázsfőzetemről - majd levett az övéről egy kis üvegcsét, amiben furcsa, zöld színű folyadék lötyögött - egyetlen csepp a főzetből, és soha többe nem működik a varázspálca...soha többé!</p>
<p>-És ha a herceg tudná – itt ismét gonoszul felnevetett –, már nem sokáig áll az utamban. Nemsokára ÉN leszek ennek a városnak az ura; én leszek a herceg!</p>
<p>Bátornyuszi megvárta, míg ő is elaludt, majd halkan kiosont a szekrényből, a palotából, vissza a járaton keresztül a nyuszik rétjére.</p>
<p>Következő reggel Bátornyuszi megkérte a többi nyuszit, bővítsek ki a földalatti járatot úgy, hogy egy ember is átférjen rajta. </p>
<p>Az öreg varázslóhoz így szólt: </p>
<p>-Nem öregedtél meg, nem felejtettél el varázsolni. Gonosz fondorlatok vannak a háttérben. Menjünk ma este együtt a városba!</p>
<p>-De az őrök nem engednének be.</p>
<p>-Ezt bízd csak rám – mondta Bátornyuszi.</p>
<p>A kibővített járat készen is állt estére, az öreg varázsló és Bátornyuszi pedig elindultak rajta a város irányába. Útközben Bátornyuszi elmesélte, mit hallott a palotában. Végül kimásztak a járat másik végén, beosontak a palotába, és addig keresték a herceget, míg meg nem találták.</p>
<p>-Hát te meg mit keresel itt? – kérdezte a herceg csodálkozva, mikor meglátta az öreg varázslót - nem megmondtam, hogy soha többé nem akarlak látni? Új varázslóm van már, aki egyébként eltüntette a szakállamat, amire te képtelen voltál.</p>
<p>-Hercegem - mondta az öreg varázsló - hallgass meg. Összeesküvés áldozatává lettem.</p>
<p>Ekkor csatlakozott hozzájuk az új varázsló, és közbeszólt:</p>
<ul>
<li>Micsoda butaság, egyszerűen nem tudsz már rendesen varázsolni. Pusztulj innét!</li>
</ul>
<p>-Azért nem tudok már rendesen varázsolni, mert te a zöld varázsfőzeteddel elátkoztad a pálcámat! Ott van a főzet, az öveden fityegő üvegcsében.</p>
<p>-Micsoda? Ez hazugság. Drága herceg, kérlek, dobd ki ezt a vénembert örökre a városból!</p>
<p>-Hazugság? – szólt bele Bátornyuszi, és minden szem rá szegeződött. - Valóban? Akkor cseppents rá a zöld folyadékodból a saját varázspálcádra, és meglátjuk, mi történik!</p>
<p>Az új varázsló visszahőkölt. Akárhogy is törte a fejét, nem tudott kiutat: bárhogy is dönt, mindenképp lelepleződik. Végül azt mondta:</p>
<p>-Hát jó. Igazat szólt a varázsló.</p>
<p>-Hogy micsoda? – kiáltott a herceg, aki már semmit sem értett.</p>
<p>-Valóban én voltam, aki a varázslód pálcáját tönkretette. Nem is volt nehéz, csak láthatatlanná kellett varázsolnom magam néhány nappal ezelőtt, beosonni a palotádba, és néhány cseppet tenni a varázslód pálcájára. Ezután mar csak várnom kellett, mivel tudtam, sokáig mar nem maradhat udvarodban. Mikor elüldözted, csak jelentkeznem kellett a helyére.</p>
<p>-De hát...de hát miért? Miért tetted ezt?</p>
<p>-Egyszerű. Ez csak a kezdet volt. Én fogok uralkodni ezen a városon, én leszek a herceg! A palotád, a kincseskamra – minden az enyém lesz!</p>
<p>-Ezt nem fogod megúszni szárazon – mondta a herceg, és kihúzta kardját.</p>
<p>-Dehogynem - válaszolta az új varázsló, és elővette a varázspálcáját - mivel most egérré változtatlak mindannyiótokat.</p>
<p>Mielőtt bárki bármit tehetett volna, pálcájával a hercegre, a régi varázslóra és Bátornyuszira mutatott, majd elmondta az egérré változtató varázsigét... ám ekkor furcsa dolog történt. A herceg, a régi varázsló és Bátornyuszi egyáltalán nem vált egérré, viszont megjelent a semmiből hét egér, akik azonnal az új varázslóhoz szaladtak és elkezdték rágcsálni a varázsköpenye szélét.</p>
<p>-Micsoda? Mi történt? – csodálkozott az új varázsló. - De mindegy is. Akkor inkább kővé változtatlak benneteket. </p>
<p>Ismét szikrák repültek szanaszéjjel a pálcájából, de senki sem vált kővé, hanem a varázspálca végén egy lufi jelent meg, lassan felfújódott, majd kipukkadt: DURR.</p>
<p>-Lehetetlen! – ordított az új varázsló - akkor... legyetek hát süketek és némák!</p>
<p>Pálcájából ekkor villámok lövelltek ki, de olyan fényesek, hogy mindenkinek be kellett hunynia a szemét. Mikor újra kinyitottak, előttük még mindig az új varázsló állt, de kezében már nem varázspálcája volt, hanem egy gyönyörű virágcsokor, amellyel még mindig a herceget, a régi varázslót és Bátornyuszit fenyegette.</p>
<p><img alt="images/002_2.jpg" src="images/002_2.jpg"></p>
<p>-Mi történt? Hogyan lehetséges ez? – kérdezte az új varázsló kétségbeesve.</p>
<p>-Tudod - válaszolta Bátornyuszi - nekünk nyusziknak kíváncsi a természetünk. És én kíváncsi voltam, mégis mit tesz ez a te zöld főzeted egy varázspálcával. Ezért titokban tettem a tiedre is egy kicsit tegnap este.</p>
<p>-Jaj neeee...a varázspálcám, az én gyönyörű pálcám!</p>
<p>-Virágcsokor – javította ki Bátornyuszi. - Igen szép és színes. De attól tartok, varázsolni már nem lehet vele.</p>
<p>-Örség! – kiáltott a herceg, és tömlöcbe vetette az új varázslót.</p>
<p>Azután újra a régi varázslóhoz és Bátornyuszihoz fordult.</p>
<p>-Hogyan köszönhetem meg nektek? Megmentettetek engem és az egész várost ettől a gonosztevőtől. Varázslóm, kérlek, bocsáss meg nekem! Kérlek, szegődj újra hozzám, és légy ismét a varázslóm!</p>
<p>-Fogsz még valaha tudni rendesen varázsolni? – kérdezte Bátornyuszi.</p>
<p>-Nos, egy varázspálcát készíteni hosszadalmas és fáradságos munka - mondta az öreg varázsló mosolyogva - de lehetséges.</p>
<p>A herceg így folytatta:</p>
<p>-Te pedig, nyúl, mától barátaiddal együtt örökké szívesen látott vendégek lesztek városomban és palotámban.</p>
<p>És a herceg hét napon és hét éjszakán át tartó ünnepséget rendezett az egész városnak.</p>
<p>Ami a varázslót illeti...nemsokára neki is látott, hogy új varázspálcát készítsen magának.</p>
<p>De ezen az estén ö volt a legboldogabb ember az egész világon, és megfogadta, hogy amíg csak él, mindig hálás lesz a nyusziknak, és különösen Bátornyuszinak, és segíteni fog nekik, ha a világ végére is kell menni érte.</p>
<p>Itt a vége, fuss el véle.</p>

      </article>

      <div id="right_image"></div>

  </div>
</body>
</html>
