<!doctype html>
<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Bátornyuszi és a három bátorságpróba</title>
    <link rel="stylesheet" type="text/css" href="http://fonts.googleapis.com/css?family=Roboto">
    <link rel="stylesheet" href="style.css">
    <link rel="shortcut icon" type="image/x-icon" href="icon.ico">
    <script type="text/javascript">
        (function(i,s,o,g,r,a,m){i['GoogleAnalyticsObject']=r;i[r]=i[r]||function(){
        (i[r].q=i[r].q||[]).push(arguments)},i[r].l=1*new Date();a=s.createElement(o),
        m=s.getElementsByTagName(o)[0];a.async=1;a.src=g;m.parentNode.insertBefore(a,m)
        })(window,document,'script','//www.google-analytics.com/analytics.js','ga');
        ga('create', 'UA-81808790-1', 'auto');
        ga('send', 'pageview');
    </script>
    <script src="js/jquery.min.js">
    </script>
    <script type='application/javascript'>
      /* Needed for iPhone, iPad:  */
      document.addEventListener("touchstart", function() {}, false);
      /* Customizing the menu: */
      $(document).ready(function() {
        /* To toggle the menu on mobiles:  */
        $('nav').slideUp(300);
        $('#dropdown_bar').click(function() {
          $('nav').slideToggle(300);
        });
        /* Disable the button of the current page */
        try {
          var toDisable = location.pathname.substring(location.pathname.lastIndexOf("/") + 1);
          toDisable = toDisable === "" ? 'index.html' : toDisable;
          var Obj = document.getElementById(toDisable);
          if (Obj) {
            var btn = $(Obj);
            btn.addClass('button_disabled');
            btn.children().addClass('button_disabled')
          }
        }
        catch(err) { }
        /* Set the contact address */
        var s0 = 'hu'; var s1 = 'batornyuszi'; var s2 = '\u002e';
        var s3 = 'info'; var s4 = '\u0040'; var s5 = 'mailto:'
        $("#contact_info").attr('href', s5 + s3 + s4 + s1 + s2 + s0);
      });
    </script>
</head>
<body>
      <div id="dropdown_bar">
        <div>Menü</div>
      </div>
      <nav role="navigation">
        <div class="menubar">
            
            <div class="menuitem" id="index.html">
  <a href="index.html">Mesék</a>
</div>
<div class="menuitem" id="author.html">
  <a href="author.html">Szerző</a>
</div>
<div class="menuitem" id="illustrator.html">
  <a href="illustrator.html">Illusztrátor</a>
</div>
            
            <div id="spring">
            </div>
            
            <div class="menuitem">
              <a href="#" id="contact_info">@</a>
            </div>
            
            <div class="menuitem">
              <a href="http://www.facebook.com/batornyuszi">Facebook</a>
            </div>
            
        </div>
      </nav>

    <div id="content_wrapper">

      <div id="left_image"></div>

      <article id="content" role="main">

        <h4>Bátornyuszi és a három bátorságpróba</h4>
<p><em>Volt egyszer egy gyönyörű rét, és körülötte egy hatalmas, sűrű erdő.</em></p>
<p><em>Ezen a réten és ebben az erdőben élt egy csapat nyuszi.</em></p>
<p><em>Pontosan százan voltak.</em></p>
<p><em>A százból kilencvenkilenc szokásos, sima, átlagos nyuszi volt.</em></p>
<p><em>De a századik – különleges volt. Mert ő bátor volt.</em></p>
<p><em>Így is hívták: Bátornyuszi.</em></p>
<p>Távol a nyuszik rétjétől, messze a herceg városától, élt egyszer egy király a gyönyörű palotájában.
Egy nap megjelent a tróntermében a semmiből egy nagyhatalmú, gonosz varázsló és bejelentette: letaszítja a királyt a trónjáról, és ő fog uralkodni az országon, hacsak nem találtatik egy hős, a következő 30 napban, aki kiállja a három bátorságpróbát.</p>
<p>A király rettenetesen megijedt és rögtön kidoboltatta országszerte, minden hős azonnal siessen a királyi palotába, feladata van a számukra. Az a hős, aki sikerrel jár, ezer arany jutalmat és hercegi címet kap. </p>
<p>Számos hős jelentkezett a királynál a következő napokban - katonák, lovagok, erőművészek - és indult onnan tovább a gonosz varázsló koromfekete várába, de mind kudarcot vallott. És bárhogy kérdezte is őket a király, egyik sem akarta elárulni, mi is a három bátorságpróba; mindannyian hallgattak.</p>
<p>Eltelt tíz nap, és a király egyre jobban aggódott. Így másodszor is kidoboltatta, hogy hős kerestetik, de most már azt üzente, bárki megpróbálhatja a szerencséjét, aki elég bátornak tartja magát. Jöttek is az egész királyságból mindenféle próbálkozók: favágók, kádárok, tetőfedők, sőt még tolvajok és rablók is. Mind próbára tették a bátorságukat a gonosz varázsló próbáin, de egyik sem járt sikerrel.</p>
<p>Eltelt újabb tíz nap, és a király kezdett kétségbe esni. Mi lehet az a három próba, amin mindenki elbukik?</p>
<p>Végül harmadszor is kidoboltatta, de most nem csak a királysága városaiban és falvaiban, hanem erdein és mezein is, hogy egy rettenthetetlen hősre van szüksége, és nem csak emberek, hanem állatok is jelentkezhetnek.</p>
<p>Így szerzett tudomást Bátornyuszi, csak néhány nappal a határidő lejárta előtt arról, hogy veszélyben az ország. Azonnal útra kelt, de először meglátogatta barátját, a herceg varázslóját, aki csak úgy engedte el, hogy adott neki egy kis, csillogó ajándékot. Azzal útnak indult a király palotájába.</p>
<p>A király hatalmas tróntermében ült, körülötte tanácsadók és szolgálók. Szinte teljesen reményét veszítette. Mikor Bátornyuszi megérkezett és elmondta, azért jött, hogy kiállja a gonosz varázsló három bátorságpróbáját, a király azt sem tudta, nevessen vagy sírjon-e. </p>
<p>-Te? Egy nyúl? Ahol legvakmerőbb vitézeim elbuktak? – a tanácsadói és szolgálói harsányan kacagtak.</p>
<p>De végül meggondolta magát: - Ó, hát mit számít? Ennél nagyobb már úgysem lehet a baj. Menj, nyúl, próbáld meg te is a szerencsédet.</p>
<p>Bátornyuszi mélyen megbántódott, de nem szólt semmit, hanem sarkon fordult, és útra kelt a gonosz varázsló koromfekete vára felé.</p>
<p>A vár egy sötét, fenyegető erdő mélyén volt, egy fekete hegy csúcsán. Bátornyuszit beengedték a gonosz varázsló szolgálói, és a varázsló elé vezették. Amikor az meglátta Bátornyuszit, hangos, gonosz hahotában tört ki.</p>
<p>-Egy nyú-nyú-nyúl! Már csak egy nyú-nyú-nyulat tudnak küldeni, ha-ha-ha – alig tudta abbahagyni a nevetést, és szolgálói együtt nevettek vele. </p>
<p>Bátornyuszi rettenetesen mérges lett, de csak annyit mondott: - Még el fog menni a kedvetek a nevetéstől. Hol van hát az a három próba?</p>
<p>-Á, értem, tehát komolyan gondolod. Micsoda jó kis móka lesz ez! – mondta a gonosz varázsló álnokul, és az ablakhoz vezette Bátornyuszit. </p>
<p>-Látod azt a két nagy hegyet ott? A két hegycsúcs között egy kötél van kifeszítve. Ez az első próba: mássz fel a hegyre, és kelj át a kötélen a szakadék felett. Egyébként tudd meg: az eddigi próbálkozók közül csak minden tizediknek sikerült átjutni a túloldalra.</p>
<p>Bátornyuszi útra kelt, és egész este csak mászott és mászott; végül megérkezett a hegy csúcsára. Szédítően magasan volt: a völgyben az erdő, a házak, mind úgy néztek ki, mintha apró kis játékok volnának. Bátornyuszi nagy levegőt vett, és rálépett a kötélre. Lassan, lépésről lépésre haladt, alatta a végtelen szakadék.</p>
<p>A gonosz varázsló közben a vár ablakából figyelte Bátornyuszit. Amikor a kötél feléhez ért, azt mormolta magában: </p>
<p>-Ez így túl egyszerű, vigyünk egy kis kihívást a feladatba - majd elővette a varázspálcáját, és varázsolni kezdett. </p>
<p>Kisvártatva hatalmas vihar tört ki a hegyek között, óriási zivatarfelhők tűntek elő a semmiből, és rettenetes szél kerekedett. A kötél elkezdett vadul ide-oda hintázni, és Bátornyuszinak minden erejével kapaszkodnia kellett, hogy le ne essen. Ám végül, több órányi küzdelem után, megérkezett a kötél végéhez, a másik hegycsúcsra, és a viharnak egyik pillanatról a másikra vége szakadt. </p>
<p>Néhány órával később Bátornyuszi ismét a gonosz varázsló előtt állt:</p>
<p>-Nos, jelek szerint bátrabb vagy, mint gondolná az ember. De következik a második próba. Gyere velem.</p>
<p><img alt="../images/003_1.jpg" src="../images/003_1.jpg"></p>
<p>Bevezette Bátornyuszit egy óriási terembe, és Bátornyuszi alig akart hinni a szemének. A teremben ugyanis nem más volt, mint egy hatalmas, zöld sárkány.</p>
<p>-Meg kell küzdened a sárkánnyal - mondta a gonosz varázsló - és túl kell élned tíz percet. Egyébként, ezt a próbát eddig egyetlen jelentkező sem teljesítette. Pontosabban, egy sem állt ki a sárkány ellen.</p>
<p>Bátornyuszi tudta, hogy nincs esélye egy sárkány ellen. Mindenki tudta, hogy a sárkányok világ legerősebb teremtményei, és még a varázslatnak sincs semmi hatása rájuk.</p>
<p>Így azt kérdezte a gonosz varázslótól: - Mondd meg, varázsló; ha kiállok a sárkány ellen, de nem élem túl a 10 percet, megkíméled-e az országot és békén hagyod-e a királyt?</p>
<p>A gonosz varázsló gondolkodott, majd azt válaszolta gonosz vigyorral: - Hát jó. Ha kiállsz a sárkány ellen, de nem éled túl a 10 percet, megkímélem az országot és békén hagyom a királyotokat.</p>
<p>Bátornyuszi sóhajtott egyet, majd azt mondta: - Akkor kezdjük.</p>
<p>A sárkány azonnal támadásba lendült. Bátornyuszinak sikerült az első, óriási csapások elől elugrania, de egyre fáradt, és érezte, nem fogja sokáig bírni. Végül a sárkány egy sarokba szorította; nem volt menekvés. A sárkány nagy levegőt vett, hogy pusztító tüzet fújjon Bátornyuszira.</p>
<p>Bátornyuszi becsukta a szemét, aztán...aztán nem érzett semmit. Mikor újra kinyitotta a szemét, a sárkánynak nyoma veszett, csak a kárörvendőn röhögő varázslót látta.</p>
<p>-Mi történt?</p>
<p>-Valójában nem is volt sárkány a teremben - mondta a gonosz varázsló - amit láttál, illúzió volt, csak látszat. Én varázsoltam. Egy valódi sárkány soha nem fogadna szót senkinek, még nekem sem. De meg kell hagyni, tényleg bátor vagy.</p>
<p>-Mi a harmadik próba? – kérdezte Bátornyuszi elcsigázva.</p>
<p>-A harmadik próba, a harmadik próba, mi is volt? Ja igen...harmadik próba...nincs. Egyszerűen kővé változtatlak, kő leszel az idők végezetéig, és utána még három napig.</p>
<p>-Tessék? Micsoda? De hát miért? Nem ebben állapodtunk meg!</p>
<p>-Nos igen, a próbák... - mondta a gonosz varázsló gonosz mosollyal az arcán - csak arra kellettek, hogy szórakozzak egy jót, mielőtt letaszítom a királyotokat a trónról és átveszem az uralmat az ország fölött. Semmilyen hős nem akadályozhatja meg a tervem végrehajtását. De elég a beszédből – válj kővé!</p>
<p>Elmondta a varázsigét, és pálcájával Bátornyuszira mutatott. A pálcából sárga fénysugár tört elő, azonban Bátornyuszi villámgyorsan egy kis, fénylő tárgyat vett elő, és maga elé tartotta. Egy kis tükör volt. A sárga fény visszaverődött a tükörről, és telibe találta a gonosz varázslót.</p>
<p>A gonosz varázsló felkiáltott: - Hát ez meg mi? Nem...nem...egy varázstükör...neeeeeeeeeeem - és lassan kővé vált.</p>
<p>Az ordítása messzire hallatszott és betöltötte a koromfekete várat. Kisvártatva meg is érkeztek futva, kihúzott karddal a gonosz varázsló szolgálói. - Mi történt az urunkkal? - kérdezték, és kardjukat Bátornyuszira szegezték.</p>
<p>Bátornyuszi törte a fejét, törte keményen, mivel tudta, ha megmondja az igazat, elveszett. Úgy döntött hát, füllenteni fog.</p>
<p>A legszigorúbb, legmélyebb hangon, amit képes volt kiadni magából, azt mondta: - Az uratokat éppen legyőztem varázslópárbajban és kővé változtattam.</p>
<p>A szolgák elbizonytalanodtak: </p>
<p>-Dehát...a nyulak nem is tudnak varázsolni!</p>
<p>-Ezt gondolta az uratok is. És most engedjetek ki a várból, mert aki utamba áll, azt nyomban ugyanúgy kővé változtatom!</p>
<p>A szolgálók igen nagyon megijedtek, és utat adtak Bátornyuszinak: - Ó, hatalmas varázsló, kérlek kímélj meg bennünket - hátrébb húzódtak, és még ránézni is alig mertek Bátornyuszira. </p>
<p>Így történt, hogy Bátornyuszi egyenes háttal, peckesen sétált ki a rettegő szolgák között a hatalmas, gonosz varázsló koromfekete várából. </p>
<p>-Most már nem nevettek rajtam, ugye? - gondolta magában.</p>
<p>Ahogy visszaérkezett a király udvarába, rögtön a királyhoz sietett és azt mondta: </p>
<p>-A próbákat kiálltam. És a gonosz varázsló miatt sem fog már főni a fejed soha többé.</p>
<p>A király és tanácsadói döbbenten hallgatták. Már senki sem nevetett Bátornyuszin.</p>
<p>-De...hogyan sikerült neked az, ami előtted a legbátrabb hősöknek sem? - kérdezte a király döbbenten.</p>
<p>Ám Bátornyuszi hallgatott, és hogy mi hogyan történt, csak barátjának, a herceg varázslójának mesélte el, akitől a varázstükröt kapta, és persze a 99 másik nyuszinak a gyönyörű, kerek réten, a sűrű, mély erdőben.</p>
<p>Ami pedig a koromfekete vár vidékét illeti...a falvakban és erdőkben azóta is tartja magát a hiedelem, hogy él valahol egy borzasztó hatalmú, félelmetes nyúl-varázsló; és arrafelé soha, senki nem merészelne már egyetlen nyuszit sem bántani.</p>

      </article>

      <div id="right_image"></div>

  </div>
</body>
</html>
